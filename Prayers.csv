id,name,text,bookPage,completed,prayerorder_id
1,ГОСПОДНЯТА МОЛИТВА,"Отче наш, Който си на Небесата, да се свети  Името Твое, да дойде Царството Твое, да бъде Волята Твоя, както на Небето, така и на Земята.
Хлябът наш насъщний, дай го нам днес и прости ни дълговете наши, както и ние прощаваме на нашите длъжници.
Не ни въвеждай в изкушение, но избави нас от лукаваго, защото е Твое Царството и Силата, и Славата завинаги.
Амин.

Ученикът трябва да се моли, за да бъде силен и да няма изкушение за него. „И не веди нас во изкушение“ – това значи: Давай ни, Господи, знание и Мъдрост, за да не би ние с нашето невежество да паднем в изкушение.
„Свещени думи на Учителя“, стр. 69",5,false,0
2,ДОБРАТА МОЛИТВА,"Господи, Боже наш, Благий ни Небесен Баща, Който Си ни подарил живот и здраве, за да Ти се радваме, молим Ти се, изпроводи ни Духът Си да ни пази и закриля от всяко зло и лукаво помишление.
Научи ни да правим Твоята Воля, да осветяваме Твоето Име и да Те славо­словим винаги.
Осветявай духът ни, просвещавай сърцата ни и умът ни, да пазим Твоите заповеди и повеления.
Вдъхвай в нас с присъствието Си чистите Си мисли и ни упътвай да Ти служим с радост.
Животът си, който посвещаваме на Тебе, за доброто на нашите братя и ближни, Ти благославяй.
Помагай ни и съдействай ни да растем във всяко познание и мъдрост, да се учим от Твоето Слово и да пребъдваме в Твоята Истина.
Ръководи ни във всичко, което мислим и вършим за Твоето Име, да е за успеха на Царството Ти на Земята.
Храни душите ни с Небесния Си хляб и укрепявай ни със силата Си, за да успяваме в живота си.
Като ни даваш всичките Твои благословения, приложи и Любовта Си, да ни е вечен закон. 
Защото на Тебе принадлежи и Царст­во­то, и Силата, и Славата завинаги.
Амин.

Добрата молитва е обща не само за човечеството, но за цялата Вселена, за всички ангели, архангели, началства, власти, сили.
Добрата молитва като прочетеш, с нея можеш да минеш навсякъде. Тя е един пропуск.
Учителя",6,false,0
3,МОЛИТВА НА БРАТСТВОТО,"Господи, благослови Всемирното Бяло Братство, което сега присъства меж­ду бъл­гарите и славянството. Укрепи Духа му.
Дай вяра, упование и  надежда в Тебе на тия, които следват Твоя път, да се съвземат и да Те славят през всичките векове на бъдещето.
Стори, Господи, Боже наш, това заради Великото Си Име, с което си знаен през всичките векове горе на Небето и долу на Земята.
Направи да се освети Името Ти пред всички ония, които спъват Твоето свято Дело, и да знаят, че Ти си само Един, в Когото няма измяна и Който си всякога силен да помагаш и да избавяш.
Разпръсни враговете на Твоето Царство, Господи, от пред Лицето Си, и ние ще Те славим с чисто сърце, когато ни помогнеш и превъзмогнеш да прогоним лукавите духове на ада, които искат да развалят Твоето свято дело.
Ти, Господи, сам действай сега с крепката Си ръка.
Стори това заради Господа нашего Исуса Христа, чрез Което Име Ти си благоволил да Те призоваваме.
Нека управляващите в този народ да познаят, че няма друг Господ и Бог освен Тебе. Ти си само Един.
Амин.",8,false,0
4,МОЛИТВА НА ДУХА СВЯТ,"Господи, Боже мой, душата ми на Теб уповава. Послушай молбата ми и дай внимание на молението ми. Повдигни духа ми и дай утеха на сърцето ми. Покажи ми виделината на Твоето Лице.
Господи, заради Твоята Милост, под­крепи ме с присъствието на Твоя свят Дух.
Господи, да дойде Твоето Царство, да възлезе Твоята Правда, да възсияе Твоята Истина, да се въдвори Твоята Любов и да се вселиш Ти, Господи, Исусе Христе, Единият Син на Бога Живаго в моята душа.
И да бъде слава на Господа Бога Отца, изявен в Духа на Своето Слово през всичките векове.
Амин.",9,false,0
5,МАЛКАТА МОЛИТВА,"Господи, Боже мой,
направи ме да видя Твоето Лице.
Развесели ме заради Името Си.
Благослови ме заради
Милостта Си.
Освети ме заради Духа Си.
Въздигни ме заради Словото Си.
Помогни ми заради
Обещанието Си.
Ръководи ме заради Истината Си.
Крепи ме заради Правдата Си.
И бъди благословен,
Господи, всякога,
защото си благ и истинен
към всички.
Амин.",10,false,0
6,МОЛИТВА НА ЦАРСТВОТО,"Господи, Боже наш, да възлезе молба­та ни пред Твоето Лице. Да дойде Духът Ти и да прозябне Словото Ти в нашите сърца заради Любовта Ти, с която си ни възлюбил.
Благий Небесен Баща, Авва Отче, да дойде Твоето Царство, да бъде Твоята Воля, да се освети Твоето Име на земята, това и желае нашата душа. Това е нуждата, която постоянно усещаме в тоя свят. 
Великий  Господи на всяка сила и крепост, застани за делото Си.  Приклони сърцата на всички, които си избрал да се назоват начатък на Твоята Слава и Величие.
Благий Господи наш, ръководи ни с милостивата Си ръка, просвещавай ни, да се не уклоняваме от Словото Ти, да не престъпваме Закона Ти.
Води ни като добър пастир при зелените пасища, при бистрите отоци.
Единият Ти, Господ и Спасител на света, знаен преди всичките векове на светлината, Един в зарящата виделина на нашия живот, благоволи да разшириш нашата душа, да възрастиш нашия дух, да възродиш нашето сърце, да просветиш нашия ум, да можем да Те славим сега и всякога.
Амин.",11,false,0
7,ПЪТЯТ НА ЖИВОТА,"Господи, Боже, Спасителю наш, на всяка сила и крепост, на всяка Истина и Любов, на всяко държавие и власт, извор на всички добрини в живота ни, изпроводи ни благия Си Дух да ни ръководи и крепи в Пътя на Живота, да ни просвещава умовете, да ни озарява сърцата, да ни дава сила и живот да струваме добрата Ти Воля.
Прости прегрешенията ни, които изповядваме пред Теб, те ни отдалечиха от Твоята бащинска Любов. Изличи ги от книгата на Твоите възпоменания и ни дарувай мира на Твоя Дух.
Направи сега да просветне Лицето Ти върху нас, да сме образ на Твоята Любов, вестители на Твоята Истина и служители на Твоята Правда.
Благослови тоя народ, между кой­то живеем. Благослови нашите братя и сестри, с които се подвизаваме. Благосло­ви всички майки и бащи, които вършат Твоята Воля. Чуй гласа на всички стра­ду­ющи по лицето на Земята и ги благослови.
Благослови Учителя ни, Който ни води в Твоя Път. Благословен си Ти, Господи, Боже наш. Благословено е Твоето Име от веки, защото Ти си Пътят, Истината и Животът и освен Теб няма друг Бог. Ти си само Един.
Амин.",12,false,0
8,"МОЛИТВА
ЗА ПЛОДОВЕТЕ НА ДУХА","Господи на обичта, Боже на Любов­та, ние Те призоваваме в Твоята Милост. Приемаме страданията, които ни из­пращаш, с радост в нашето сърце. Прие­ма­ме мъчнотиите, които ни допущаш, за уякчаването на нашия дух. Ние без колебание, без двоумение ще изпълним Твоята блага Воля.
Изпрати ни Твоя Дух да внесе в нашите сърца, в нашите умове, в нашите души плода на Любовта, благото на Радостта и Мира, основата на Твоето търпение и милосърдие.
Дарувай ни дара на вярата, кротост- та и въздържанието.
Благослови ни, както си ни благо­славял винаги. Направи Името Си нам мило на душите. Въдвори Царството Си в нашите души. Храни душите ни с Твоето Слово, да укрепнат в нас всичките Твои добродетели. Нека Твоите Светли Духове на Обичта, Вярата и Надеждата да пребъдват в нас сега и всякога заедно с Тебе.
Възнасяме хвала, слава на Теб, Единнаго, Господ и Бог на Великата Жертва.
Амин.",14,false,0
9,МОЛИТВА НА ИЗБРАНИТЕ,"Господи, благослови тоя народ, укрепи го, повдигни го, дай му мъжество. Окрили духа му, дай му вяра, упование, надежда в Тебе, да се съвземе и да Те слави през всичките векове на бъдещето.
Стори, Господи, Боже наш, това заради Великото Си Име, с което си знаен през всичките векове.
Направи да се освети Името Ти пред всички народи и да знаят, че Ти си само Един, в Когото няма измяна и Който си всякога силен да помагаш и да избавяш.
Разпръсни враговете ни, Господи, отпред Лицето Си, и ние ще Те славим с чисто сърце, когато ни помогнеш и превъзмогнеш против лукавите духове на ада, които искат да развалят Твоето дело.
Ти, Господи, сам действай сега с крепката Си ръка. Стори това заради Господа нашего Исуса Христа, чрез което Име Ти си благоволил да Те призоваваме. 
Амин.",15,false,0
10,"МОЛИТВА
НА ТРИЕДИННИЯ БОГ","I. Господи, да дойде Твоят Дух върху моя дух.
Да изпълни сърцето ми и душата ми с Твоето присъствие.
И да укрепи нозете ми във всяка правда.
Покланям се пред Вечната Канара, от която съм отсечен. Благословено е Твоето Име, Господи.
Укрепи ме и въздигни ме, за да Ти служа с веселие.
II. Господи, Боже мой, да дойде Твоят Дух и да просвети ума ми.
Да освети сърцето ми и да изпълни душата ми с всяка радост и веселие.
Покланям се пред Теб, Вечния Извор, Който всякога си ме поил. Умий нозете ми, измий сърцето ми, избели душата ми, за да съм чист и свят пред Тебе.
Благословен си Ти, Господи, Боже мой.
III. Господи, Боже мой, да дойде Твоето благоволение върху моя дух.
Да изпълни сърцето ми и душата ми с благите плодове на Духа. Да утвърди нозете ми в силата  на Твоето присъствие.
Покланям се пред Твоя Вечен Дух, Който ме оживява и възкресява из мъртвите.
Пази ме, Господи, със Святото Си Име, за да Ти служа с радост и веселие, и да бъда едно с Теб, Господи Исусе Христе, както Ти с Отца. 
Амин.",16,false,0
11,"ДОБРИЯТ ПЪТ
Молитва на ученика","Господи на Светлината, на всичката пълнота и благост, за която моят Учител ми е говорил за Тебе, изяви ми се тъй, както Ти благоволяваш, както на Теб е угодно.
Аз съм готов да изпълня Твоята Воля без никакво отклонение, без никакво двоумение, без никакво съмнение. Аз  ще бъда тъй верен и истинен, Господи, както Ти си верен и истинен, заради Името на моя Учител, чрез Когото Ти си ми говорил. Да се радвам винаги в присъствието на Твоето Слово, в изявлението на Твоя Велик и Свят Дух. И да бъда, Господи, като малките деца на Твоето Царство: послушен, прилежен, постоянен, търпелив, винаги доволен в безграничната Твоя Любов, Която Ти показваш към всички слаби и немощни, които търсят Пътя на Твоята Вечна Светлина, в която Ти обитаваш.
Моля Ти се, Господи, озарявай ме и да се не отдалечава присъствието на Благия Ти Дух от моята душа, от моето сърце, от моя ум, от моята воля.
Да бъда, Господи, носител на Твоето Слово, изпълнител на Твоята Воля, да върша всякога това, което на Тебе е угодно, това, което Ти искаш.
Да се всели Твоят Дух в моята душа и да се радвам аз в присъствието на Твоята Светлина, заради Името на моя Учител, с Което Ти си знаен в света.
Амин.",18,false,0
12,МОЛИТВА НА ДУХА,"Господи, Боже наш, да дойде Твоят благ Дух и да обгърне нашия дух в Своите обятия.
Да изпълни сърцето ни с необятната Любов, която изявява Твоето присъствие навсъде.
Да укрепи ръцете ни във всяка правда, нозете ни във всяка добрина.
Ние се покланяме пред Тебе, Вечния наш Баща, канара на нашия живот.
Благословен си Ти, благословено е Твоето Име в нашите души.
Укрепи ни, въздигни ни, да започнем служението за идване на Твоето Царство, с всяко веселие за изявената Любов към нас.
Само Ти си Един, Който ни познаваш и ние Те познаваме, че Ти си светлина за душите ни, простор за умовете ни, разширение за силата ни, крепост за духовете ни, пълнота за сърцата ни.
Ти си венец и слава в живота ни!
Амин.",19,false,0
13,"МОЛИТВА 
НА БЛАГОДАРНОСТТА","Благодарим Ти, Баща наш, за Вели­ка­та Любов, с Която си ни възлюбил. Благодарим Ти за живота, който си ни дал. Благодарим Ти за ума, който си вложил в нас. Благодарим Ти за Добродетелта, която си турил като основа на нашия живот. Благодарим Ти за Правдата, с която си ни заобиколил. Благодарим Ти за Любовта, с която си ни изпълнил. Благодарим Ти за Великата Ти Мъдрост и Те славим за Твоята Истина, с която си ни озарил. Ние се радваме на живота, който си ни дал, и изпълняваме Твоята Воля. Сега заради Духа, Който си изпратил да ни ръководи, бъди благословен от всинца ни, сега и всякога.
Амин.",20,false,0
14,"МОЛИТВА 
НА СВЕЩЕНАТА ЧИСТОТА","Господи, Боже наш, на всичката вът­реш­на пълнота на живота, ние заставаме пред Твоето Лице, според Великата Твоя Милост, която носи светлината на Твоето Лице, дар за нашите души.
Ние очистихме устата си и Славата Ти изпълни говора ни. Ние Те славим, ние Те хвалим. Благият Ти Дух очисти сърцата ни и ние възпяваме Твоето Име и приемаме Великата Радост, която То внася в живота ни.
Великият Ти Дух очисти умовете ни и в нас се зароди непреодолимо желание да работим за Славата на Твоето свято Име, да носим Великите Ти мисли по целия свят. Очистил си душите ни и в нас се зароди свещеното желание на Вечността, в която Ти обитаваш, да работим за благото на нашите ближни, за доброто на нашите души.
Заради Милостта Ти, която само в Теб обитава, благослови ни, просвети ни, повдигни ни, укрепи, възроди и изпълни с Благия Си Дух нашите души, за да Ти служим всякога с радост и веселие. Да носим образа на Любовта Ти, светлината на Истината Ти, съзвучието на Мъдростта Ти, основата на твоята Доброта и чисто­тата на твоята Правда.
Амин.",21,false,0
15,ЛОЗИНКА,"Господи, благослови и укрепи нашите души.
I. Молим се на Отца Нашего Небеснаго за прославлението и осветяването Името на Господа Бога Нашего на Земята между человеците и верующите, и избраните от Веригата на Господа на Славата – Спасител, Покровител, Който въздига и възкресява мъртвите и туря всичко в ред и порядък навсякъде. И да се благослови Името на Господа Исуса Христа, изяве­ното Слово Божие, и с Него всички, които Го любят.
II. Молим се на Отца Нашего Небес­наго за идването на Царството Божие на Земята между человеците и в сърцата на верующите и в душите на избраните. И да се тури в действие всяка Правда, всяка Доброта, всякаЛюбов, всяка Мъдрост и всяка Истина. И да се възцари Господ Бог наш, и да се изпълнят думите на Господа: „Отец е благоволил да ви даде Царство“.
И да се всели Духът на Господа Исуса Христа между нас и да се изпълни предвечното намерение на Отца Нашего на Светлините и на Светлите Духове, Комуто да бъде Слава и чест, и поклонение сега и всякога, през всичките векове.
III. Молим се на Отца Нашего Небес­наго за изпълнението Волята на Господа Бога Нашего на Земята, както е горе на Небето, между Светлите Ангелски Ликове. И да се въдвори Законът на Истината, Любовта и Правдата, за да бъдем всички в едно тяло и един Дух. И да се въдвори ред, съзвучие и хваление, да ни се даде знание да Го славим и да се радваме всички на Господа и Неговите дела. И да се всели Той в нашия живот и в делото на ръцете Си. Да даде живот и здраве, и дългоденствие на всички, които Нему уповават. Да ги избави от всички напасти на злото и лукавия. Да внесе мир в душите им. Да им даде изобилие на Своите благости. Да спомни Господ Бог наш Своите обещания. Да се смили над всички страдующи. Да благослови всички верующи, да укрепи Своите избрани, да им даде сила, знание и Мъдрост, и Любов – да побеждават заради Него и Неговото Свято Име. Да ни даде победа над всичките ни врагове, да победим докрай и да послужим на Господа с радост и веселие през всичките дни на нашия живот. Да ни озари с виделината на Своето Лице, да ни направи силни и крепки да творим добрата Му Воля, умни и незлобливи да ходим пред Него с пълнота. Да изцели всичките наши страдующи братя и сестри. Да благослови домовете им и децата им с тях наедно. Да благослови всичките им добри начинания на тялото, и душата, и духа.
И така да се въздигне Господ Бог в нас, както е горе на Небето.
Амин.",23,false,0
16,"ХВАЛА
ТРОИЧНИЯ ГОСПОД,
ЦАРЯ НА ВСИЧКИТЕ ВЕКОВЕ","Господи, Боже наш, душата ни тихо уповава на Тебе.
Открил си ни пътищата Си и виждаме Твоята Благост; изявил си ни Милостта Си и виждаме дълготърпението Ти; показал си ни Любовта Си и виждаме Твоята Доброта; посочил си ни Истината Си и виждаме Твоята Святост; изявил си ни Името Си и виждаме Твоята Правда; разкрил си ни Мъдростта Си и виждаме Твоите велики дела; обърнал си сърцето ни и виждаме Твоето присъствие навсъде; просветил си ума ни и виждаме Твоите творения, че всички са добри; опасал си ни със силата Си и познаваме Твоето могъщество.
И след всички добрини и благости, които си излял отгоре ни според Твоята вътрешна пълнота, нашето желание е винаги да гледаме Твоето Лице и да се радваме и веселим в пълнотата на Твоята Любов.
Ние Ти благодарим за Твоята гриж­­ливост, с която си ни заобиколил. Благо­дарим Ти, че Твоята Милост и Благост винаги ни следват. Благодарим Ти, че всякога ни слушаш и си готов винаги да ни дадеш помощ и да ни крепиш, когато сме в нужда.
Благий Господи, Светий Отче на Небето и Земята, избавяй ни от ухи­щренията на лукавия. Ето, Ти си ни говорил и ние вярваме, че Ти ще ни утвърдиш във век, за да Те славим.
Господи, Боже наш, Който си неиз­менен, закрепи нашите слаби братя и сестри, за да пребъдат в Тебе и Ти да пребъдеш в тях, както пребъдваш в мен, за да сме всички едно, както Ти в мен, тъй и аз в тях, за да бъдем всички Едно, за да Те прославим на Земята с плодовете, които ще принесем в правда и милост, за да просветнат делата ни пред человеците, щото като ги видят, да Те прославят.
Благий Отче, Ти, Който ни даваш живот и здраве, Който ни насищаш с хляб и вода и Който ни задоволяваш с хилядите Си благословения всеки ден, Твоето Слънце изгрява всяка заран като младоженец и тича в пътя, който си му начертал, като ни донася и раздава Твоите благословения, които си ни отредил. То, в Твое Име, оживотворява всичката Земя с нейната природа; въздига и донася облаците, напоява лицето ѝ с дъжд и влага; изважда всеки стрък изпод черната ѝ обвивка, украсява полските цветя с всичката им хубост, която отначало си им дал; развеселява всички живи същества и человека, когото си направил според образа и подобието Си; вдъхва в неговото сърце надежда и вяра да се труди и работи, като му казва, че Ти ще благословиш труда му.
Колко са многочислени Твоите наред­би, Господи! Всички те не могат да се изчислят.
Ние, всичките Твои чада, идем днес да Ти принесем своята благодарност, че си ни облякъл в дрехите Си на живота, и колко са хубави тия облекла, в които си ни обгърнал!
Благословений Господи, благословен от всичките векове, приеми сега нашата благодарителна молитва. 
Амин.",26,false,0
17,МИСИЯТА НА УЧИТЕЛЯ,"Господи, Боже наш, вечна Красота и Виделина на всички ни, нека съзвучието на Твоя живот да обгърне нашите души.
Отправяме нашите души към Тебе, извор на всяка благодат, Който даваш живот и здраве на Своите деца и ги утешаваш във всяко време.
Благословен си, Господи, Който ни ръководиш в пътя на Своята Виделина и ни благославяш чрез Духа на Своята безкрайна Милост и безмерна Любов, чрез която се изявява Твоята Слава. Сърцата ни имат тихо упование в Любовта Ти, която ни съживява.
Благодарим Ти за хубавия живот, който си ни дал, за всички добрини, които непрестанно правиш заради нас. Всички блага, с които ни обсипваш и обграждаш, идат от Тебе. Благодарим Ти за светлите мисли, възвишените чувства и благородните подтици, които Светият Ти Дух ни дарява.   
Виделината на Твоята Мъдрост да просветли умовете на всички народи, Истината Ти да възсияе във всички души и Любовта Ти да протече през всички сърца, за да влязат народите в света на Любовта и да познаят, че животът иде от Тебе.
Стори това, което си казал, че всички ще Ти се поклонят и ще прославят Твоето Име.
Подкрепи ръководителите на народи­те да възприемат Началата на Всемирното Бяло Братство и да вземат решения в съгласие с Божествения план за братство и обединение на народите.
Нека цялото Небе работи с Учителя и Неговата Мисия да се увенчае с успех. Словото на Учителя да озари всички съзнания, да бъде възприето и приложено навсякъде в света.
Събуди Духа на българския народ, на славянството и на всички народи, които Ти си призовал, за да изпълнят своята мисия.
Подкрепи всички свои работници, дай им сила, знание, любов и вдъхновение да работят с радост за Великото Ти Дело. Изпрати още работници на Твоята нива.
Простри Своето благословение над  нас,  които нищо не можем да направим без Твоята сила и благодат.
Ние искаме да живеем по закона на Любовта, за да можем чрез нея да разрешим въпросите, които седят пред вратата на нашите души, и да ходим в Твоя свят път.
Изпращай ни всеки ден Своя мир и Своята радост. Простри и днес ръката Си върху нас. Ти си ни крепил винаги с Любовта Си и ние ще Ти служим с всичкия си ум, с всичкото си сърце, с всичката си душа и с всичката си сила. От Тебе научихме великия пример в живота.
Нека нашият живот да принесе изобилен плод за Делото на Господа Исуса Христа и да бъде жертва жива, свята и благоугодна Нему. Светият Христов Дух да се всели в нас, за да ни въздигне и работи чрез нас.
Направи ни избран съсъд за Твоето Дело, укрепи ни да работим за идването на Твоето Царство и Неговата Правда на Земята. Учи ни да изпълняваме постоянно Твоята блага Воля и с нашия живот да прославим Твоето Име. Заради Своята Любов извърши всичко.
Амин.",29,false,0
18,"МОЛИТВА
ЗА БЛАГОСЛОВЕНИЕ 
НА БЪЛГАРСКИЯ НАРОД","Господи, Боже на Силите, в Името на Христа, чрез което Име Ти си благоволил да Те призоваваме, ние, Твоите чада, идем тази сутрин и припадаме пред Твоите нозе. Молбата ни, Господи, е да благословиш и опазиш българския народ, святата му верига, духовенството, управниците, министрите, земеделците, учителите, търговците, трудещите се в благороден труд, всички майки и бащи, които вършат Волята Ти, и всички добри хора, които работят за Твоето Царство на Земята. Да простреш десницата Си над тях и да ги помилваш.
Господи, възвиси Лицето Си над тях и дарувай им мир! 
Благослови тоя народ в превъзмогване всички ухищрения на лукавия и всичките му тъмни сили.
Молим Ти се, благослови душата и духа на тоя народ, за да Те хвали и слави през всичките векове на бъдещето.
Амин.",33,false,0
19,"МОЛИТВА
„ИЗВОРЪТ НА ДОБРОТО“","Господи, готов съм още сега да изпълня Твоята Воля, която движи всичко живо в света. Ако съм намерил благодат пред Тебе, нека да почувствам радостта Ти в името на Твоята Любов, Мъдрост и Истина. Господи, тури ме в огъня на Твоята Любов!
Господи, какво искаш да направя за възтържествуване на Царството Ти на Земята и за осветяване на Името Ти пред человеците!
Господи, научи ме да мисля за своите братя и сестри, както Ти мислиш за тях.
Амин.",34,false,0
20,"КРАСИВАТА МОЛИТВА
Молитва, дадена на група от 10 души","Господи, Боже, направи ни твърди като диаманта, за да станем основание на Новата Вселена. Направи ни като стълбове в твоята Жива Църква, за да възприемаме Божествения Живот за другите. Освети ни със силата на Святия Си Дух, за да можем със Словото, Мисълта и Делото да събуждаме заспалите души. Разкрий в нас, милий Боже, Божествената Си същност, помогни ни да се сдобием със сила, за да познаем Истината, да станем деца на Светлината, да ходим в Пътя на Правдата, за осъществяване на Плана Ти и за дохождане на Царството Ти на Земята.
Амин.",35,false,0
21,"УТРИННА МОЛИТВА 
НА УЧЕНИКА","Господи, Боже наш,
Душата ми е трепетна пред светлината на новия ден, който ме озарява. Благодаря Ти, че ме пробуди в ранина, когато Те славят разумният човек, птиците и чистите цветя. Благодаря Ти, че ми подаряваш и този ден живота и ме зовеш да продължа своята работа здрав и обновен. Благодаря Ти, че ми даваш условия да изпълня добрата Ти Воля и да я изявя с любов и разумност, като послужа на моите братя и сестри.
Моля Те, дарувай ми присъствието на благия Си Дух, да слушам като предан син Твоето ръководство и душата ми да не се отклонява от Закона Ти.
Дай ми сили, будност и любов да живея за цялото мое и общо повдигане на всички човеци, на всички същества и за идване на Царството Божие на Земята.
Нека Вечното Слънце на Твоята Любов озари с виделината си моята душа и душите на всички мои братя и сестри по лицето на Земята.
Нека Твоята Любов, Мъдрост и Истина, Правда и Добродетел зацаруват в живота на човека.
Нека всички човеци станат едно с Христа и светлите ангели, едно с Теб и Великото Бяло Братство.
Амин.",36,false,0
22,"Молитва,
дадена в 1922 год.","Господи, ние сме готови да изпълним Твоята Свята Воля абсолютно, без никак­ви изменения, и всичката ни радост ще бъде да Ти служим с всичкото си сърце, с всичката си душа, с целия си дух. Искаме да Те познаем като Любов вътре в нас и вън от нас. Да бъдеш Ти винаги във всичките ни начинания, във всичките ни мисли, желания и действия. Да бъдеш Ти начало и край на нашия живот. Начало на всичката Твоя благост и край на всичките наши недоразумения. Начало на Истината и край на лъжата. Начало на Мъдростта и край на глупостта. Начало на Силата и край на насилието. Да бъдеш Ти новото Начало, което е без начало и без край. Начало на Новата светлина, на Новия живот, който сега внасяш в душите ни. Ние Те познаваме, както Ти ни познаваш. Ние Те любим, както Ти ни любиш. Ние сме едно с Теб, както Ти си единственият в тази светлина.
Отсега нататък ще царува Твоята Любов и пълнотата на Твоята Милост през всичките дни на живота ни. Ние начеваме Новия живот. Слез при нас и ние ще дойдем при Теб, слез при душите ни, внеси Светлината Си в Новия живот.  Озари новите ни сърца, които си ни дал, и изпълни умовете ни със Светлината, която си внесъл в тях.
Благослови ни и ние ще носим Твоето благословение.
И така, нашият девиз е: Страх отвън, Любов отвътре, тъмнина отвън, а Светлина отвътре. С Любов и Светлина, ние сме душите на Любовта и Светлината.
Амин.",37,false,0
23,Молитва,"Да възкръсне Господ Христос в моята душа, това е желанието на моята душа. Да освети всички нейни кътчета. Да просвети ума ми с Неговата лъчезарна Мъдрост, да озари сърцето ми с Божията Любов, защото няма любов като Божията Любов,  и да се прояви Божествената Воля напълно в моята душа.
Вярвам, Господи, Ти, Който си ми обещал да ме възкресиш от мъртвите, защото си верен и истинен. Направи да възлюбя всички братя и сестри и ближни, както собствената си душа. Защото аз искам, Господи, Господ в мен,­ тази Божествена искра, която е в мен, иска всички възлюблени души, Господи, да влязат в моята душа, защото тъй ще са чисти удовете на това Велико Твое Тяло.
Моля Ти се, Ти, истински мой Баща, възрасти всичко Божествено, що си посадил от векове в моята душа, за да се прояви съгласно Волята Твоя. 
Призовавам Те, милостиви Отче, Святий Баща на верните Ти чада, стори милост за всичките. 
Амин.",39,false,0
24,Молитва на Духа на твърдото основание,"Господи, Боже мой, душата ми на Тебе уповава! Послушай молбата ми и дай внимание на молението ми! Повдигни духа ми и дай утеха на сърцето ми! Покажи ми, Господи, виделината на Твоето Лице и заради милостта Си подкрепи ме с присъствието на Твоя Свят Дух.
Амин.",40,false,0
25,Молитва към Великото Съзнание,"О, Безкрайно Велико Съзнание, моля Те, позволи ми да се доближа до Теб и да бъда тъй близко, безкрайно близко, за да се  почувствам като единна част от Битието и да се осъзная като цяло, което е излязло от Теб.
Освободи ме от всяка неправа мисъл, чувство, желание, съмнение, критика и самоосъждане и нека бъда тъй смирен, както Ти си ме създал.
Нека да Те усещам тъй близко до себе си, като най-близък приятел, с когото да не се разделям никога. Да ми бъдеш светлина в ума и да Те виждам в нея. Да ми бъдеш живот в сърцето и да Те виждам в него,  както виждам извън себе си. Да познавам само Твоите вечни закони в Природата и в цялата Вселена. Твоята непреривна Любов да ме свърже с Теб за вечни времена.
Амин.",41,false,0
26,Изгрев - Молитва,"1. Мога! ­Така да изгрее моето слънце в моята душа и да обнови моето сърце.
2. Можеш!­ Така да изгрее Божието слънце в мен и да обнови моята душа.
3. Може!­ Така да изгрее Слънцето на моя дух и да обнови моя ум.
4. Можем! Така да изгрее Слънцето на нашите ангели и да обнови нашите души.
5. Можете! Така да изгрее Слънцето на Великия Господ на Мира в нашите души и да обнови нашите сърца.
6. Могат! Така да изгрее Слънцето на всички слънца в нашите духове и да обнови нашите умове.
(Мога! Можеш! Може!	         Можем! Можете! Могат!
Мога аз, можеш Ти, Господи, Който си в мен и моята душа.
Може Великият Дух, Който ни ръководи. Можем ние, можете вие, които сте в нас и нашите души.
Могат Твоите всички духове, които ни ръководят.)
7. Вярвам в Тебе, Господи, Който си ми говорил в миналото.
8. Вярвам в Тебе, Господи, Който ми говориш сега.
9. Вярвам в Тебе, Господи, Който ще ми говориш в бъдеще.
10. Да дойде Твоята виделина върху всички, да се прослави Името Ти.
11. Да се въдвори Царството Ти и да се изпълни Волята Ти на Земята, както се изпълня горе на Небето.
Амин.",42,false,0
27,Молитва за просвета,"Просвети ме, о преблагий Исусе, с вътрешна виделина, и нека Твоята виде­лина  да осияе моето сърце и да разгони всичката негова тъмнина.
Запри заблудения ми ум и сломи силата на тези изкушения, които постоянно ме смущават. Покажи силата на ръката Си и укроти тия алчни и неразумни желания, така щото да намеря мир в Твоята сила и непрестанно да слушам в себе си глас на похвала.
Запрети на ветровете и на бурите, кажи на морето да не се вълнува и на вятъра: „Не духай вече!“ И ще стане го-ляма тишина.
Проводи Твоята Виделина и Твоята Истина да осияе Земята, защото аз съм тъмна и безплодна земя, додето Ти не ме осветиш.
Ободри моята отслабнала душа под бремето на тежките ѝ грехове. Отнеси всичките ми желания горе на небето, та като вкуся от това блаженство, с отвращение да гледам на тези земни неща.
Вдигни ме от тези скоропреходни неща, защото никой съседен предмет не може да удовлетвори или насити всецяло сърцето ми.
Съедини ме с Теб, Боже, посредством неразрушимата връзка на Любовта, защото само Ти стигаш до оня, който Те обича, а без Теб всичко е суета.
Амин.",43,false,0
28,Молитва на детето,"Подкрепяй ме, о Боже, Татко Благий, вси неволи да търпя и над съблазните всечасни да се съвзема с чистота.
И хлебеца ми благославяй, и въздуха, и чистата вода, и сън ми дай детски, чист и сладък, да бъда силен и крепък в труда. В сърце ми младо, Творче Благий, изливай щедро Твоята Любов, на вси страдащи да помагам и да възпявам Пътя Ти нов.
 Ти, Който можеш всичко и грижиш се безспир за мъничките птички и за целия земен мир, о, Боже, бди над мен от Своя слънчев свод, прати благословение над моя млад живот, да раста под Твоята благодат, под Твоята светла шир, да се събуждам с радост и да заспивам в мир.
Амин.",45,false,0
29,Да разбираме Волята Ти,"1. Господи, просвети ума ми. Дай ми светлина и знание да разбирам Волята Ти и да я изпълнявам.
2. Моля Ти се, Господи, помогни ми днес, да бъде съзнанието ми будно, да не ме изненада  изкушение.
3. Духът Божий, възлюбленият на нашата душа, ще свърши всичко заради нас.
Мото:
„Така да загинат враговете Божии! Пази ни, Господи, със святата Си сила през всичките дни на нашия живот.“ 
(три пъти)
Амин.",46,false,0
30,Изпълни ни с Твоя мир,"Всеблагий Отче на всичката пълнота, в Името на Твоята Любов озари ни с благия си Дух и изпълни сърцата ни с Твоя мир.
Амин.",46,false,0
31,"Молитва за разрешаване
въпросите на душата","Господи, ние Ти благодарим за хуба­вия живот, който си ни дал. Благодарим Ти за този хубав свят, който си създал заради нас. Ние искаме да живеем по новия начин, по закона на Любовта, която си внесъл в душите ни. Нека Твоята Светлина озари умовете ни и с тази Светлина да разрешим въпросите, които седят пред вратата на нашата душа.
Амин.",47,false,0
32,"МОЛИТВА 
НА ОКУЛТНИЯ УЧЕНИК","Мъдрост прося, о, Боже мой! Ти подкрепи ме, дай ми Любов! Аз вечно ще Те любя! Аз вечно Тебе ще служа!
Амин.",47,false,0
33,МОЛИТВА НА УЧЕНИКА,"Пътя на Истината избрах!
Ще ходя в Истината Ти!
Научи ме, Господи, и води ме в Пътя Си!
Проводи ми Виделината и Истината Си, те да ме водят!
Придай ми вяра!
Вярвам, Господи!",48,false,0
34,КРАТКА МОЛИТВА,"Преблагий Господи, влей светлината на Божествената Мъдрост в ума ми, за да разумея Твоите закони; потопи сърцето ми в топлината на Твоята Любов, за да направя най-малкото добро; освети пътя ми към Тебе с виделината на Божествената Истина, за да се върна в Лоното Ти и да изпълня Волята Ти.
",48,false,0
35,МОЛИТВА ЗА ВСЕКИ ДЕН,"Господи, просвети ума ми, благо­сло­ви сърцето ми, усили волята ми, паметта ми, вярата ми, да оправдая своето същест­вуване и да реша задачата, за която съм дошъл.
Господи, моля Ти се, изпрати ми Твоя Дух, да внесе в моето сърце, в моя ум, в моята душа плода на Любовта, благото на Радостта и Мира – основата на твоето търпение и милосърдие.
Амин.",49,false,0
36,Утринна молитва,"Уповавай на Господа с всичкото си сърце и не се облягай на твоя разум. Във всичките си пътища познавай Него и Той ще оправи стъпките ти.
Да се съединят Любовта, Вярата и Надеждата в сърцата ни и да се прослави Господ в душата ни.
Ще служа Господу с ума си, със сърцето си и със силата си. Ще ходя в Пътя Господен с любовта си, с вярата си и със силата си. И ще познавам Господа в живота си, със сърцето си и с ума си.
Амин.",49,false,0
37,Утринна молитва," Господи, Ти си ме пратил на Земята. Ти си ми дал живот и здраве, дал си ми ум, сърце и живот. Аз ще изпълня Твоята Воля. Аз ще Те прославям.
И след като извърша Волята  Божия, след като ме благослови Бог, ще извърша това, което е добро за моята душа, и ще помагам на моите братя.
Амин.",50,false,0
38,Утринна Молитва,"Боже, благодаря Ти, че съм останал жив, за да мога да Ти служа и днес. Благослови, Господи, душата ми. Благодаря Ти, че съм станал днес да свърша работата си, която трябва, гдето и да съм, и да мога да израсна толкова, колкото трябва.
Благодаря Ти, Боже, за голямата благодат, която имаш към нас. Ние Те познаваме, че си всемилостив, всеистинен и всемъдър. Благодаря Ти, Боже, за всичко, което си ми дал и си ме научил.
Амин.",50,false,0
39,Молитва за вечер,"Господи, във време на почивка на моето тяло огради ме с Твоята Светлина и ме пази. Аз отивам горе да се уча, да се моля и да работя.
Аз искам да се срещна с Христа и вярвам, че това ще стане, защото това е и Неговата воля, а Неговата воля на две не става.
Амин.",51,false,0
40,Вечерна Молитва,"Благий Господи, тази вечер искам да отида в Училището, в Школата на Всемирното Бяло Братство. Господ ме обича и аз Го обичам. Бог е безграничен и затова ме обича. И в неговата Любов нямам абсолютно никакво съмнение. Ще бъда горе, защото Господ е казал и Неговата дума на две не става!
Амин.",52,false,0
41,молитва за вечер,"(Към клетките на паметта.)
Моля ви се, съберете всички данни, необходими за усилване на паметта ми, и създайте всички условия за работа.
(И забрави, що си казал.)",52,false,0
42,МОЛИТВА НА СИЛИТЕ,"Господи на Силите, разпръсни всич­ки лоши помисли на	............ (враговете ни) и на всичкото съдружие, което е с тях, и на всички други тъмни сили, които искат да спрат Твоето Свято Дело на Земята. Разбий козните им.
Да бъде, Господи, както си казал: „Мое е отмъщението  и мъздовъздаянието.“
Да се прослави Името Ти, Господи, на Земята, и да Те познаят всички, че Ти си Единият, Истинният Бог, Спасител на Мира – Христос. Благослови всички, които Те познават и Ти служат с Дух и Истина.
Твоята Бащинска десница на охрана и покровителство да бъде върху ония, които се подвизават в Твоето Име.
Да се изпълни, Господи, Волята Ти на Земята и да се въдвори Царството Ти на Земята, сега и през всичките векове.
Амин.",53,false,0
43,МОЛИТВА ЗА РАЗБИВАНЕ КОЗНИТЕ НА ЛУКАВИЯ,"Господи, Боже на Силите, в Името на Христа, чрез което Име Ти си благоволил да Те призоваваме, ние, Твоите чада, идем тази сутрин (вечер) и припадаме пред Твоите нозе.
Молбата ни, Господи, е да разбиеш и осуетиш замислите на всички тъмни сили на лукавия, които искат да съсипят  и разорят духовно и политически българския народ, между който си ни изпратил.
Господи, молим Ти се, чуй и приеми молбата ни и повдигни душата на българския народ, за да не губи Твоето благословение.
Амин.
",54,false,0
44,МОЛИТВА ЗА ИЗЦЕЛЕНИЕ,"Всеприсъстващи и всеблагий Боже, в Името на Господа, Който е говорил с раба Ти, да дойде Твоето изцеление чрез нас, Твоите слуги, за слава на Името Ти.
Благодарим Ти, че си ни послушал. Ти си само наш Господ и освен Тебе другиго нямаме. Ти си, Който винаги можеш да изцеляваш, и Твоето изцеление е здраве за душата и тялото. Възвърни задружното действие между ума и душата, между душата и тялото. Обърни източника на сърцето за добро и силите на тялото за работа полезна.
Нека този (тази) наш/а брат (сестра)........, който (която) страда, да приеме Твоята Милост, за да можем ние всички да се радваме в проявлението на Твоята Любов, Благост и Сила.
Амин.
*Казва се в сряда, събота и неделя в 7 и 9 часа сутринта. ",55,false,0
45,МОЛИТВА ЗА БОЛНИ,"Господи на Силите, Ти си ни прибе­жи­ще из род в род. Твоите милости във век ще славим. Направил си завет с избраните Си, защото имаш силна и крепка ръка да въздадеш милост на онези, които Те познават от Името Ти.
Обърни, Господи, погледа Си към страдащия/ата брат (сестра) ........., дай внимание на страданията му (ѝ) и ги облекчи. Ние вярваме твърдо на думите Ти, когато си казал:
„Въззови към Мене и ще ти отворя, защото Аз Господ Бог Твой съм, Който подкрепя десницата ти, и ти казвам: Не бой се, Аз ще ти помогна! Не бой се, защото Аз те избрах, призовах те по име. Не си ти сам, когато минаваш през водите. С тебе ще бъда, когато ходиш през огъня, ти няма да се изгориш и пламък не ще те опали, и в немощ не бой се, защото Аз съм с тебе!“
И сега, чуй молбата ми, Господи, и излей върху му (ѝ) от обилната Си милост!
Амин.",56,false,0
46,МОЛИТВА ЗА ЛЕКУВАНЕ,"Господи, Ти си източник на живота! Изпрати  в  мене  животворната Си Сила – Духа, да ми излекува ума, сърцето, духа, душата, волята и тялото. Да ме излекува от всички физически и психически болести и страдания. Да ме дари със здраве, сила и живот, с младост и красота; да развие в мен дарби и способности, за да мога да живея, да се уча и да Ти служа!
Амин.

За изцеление се казват псалмите 102, 40, 35, 91, 70, 86, 88, 97, 115, 116.
За психично болни – Псалом 57.",57,false,0
47,"МОЛИТВА
„ДУХ СВЯТИЙ“","ЗА БОЛНИ
Ако е някой в Христа, 
той е създание ново.
И ще дойдат на тебе
всичките тези благословения
и ще починат.
Аз ще те изцеля.
Едно тяло и Един Дух!
Аз съм Господ,
Който те изцелявам.
Бъди очистен!
Боже, бъди милостив
към мене, грешния!
Изцели душата ми и помилвай ме!
Молете се един за други,
за да изцелеете.
Молбата, която е с вяра, 
ще избави страдущия/ата ......(името).
Амин.",58,false,0
48,Молитва за здраве ,"О, Господи, направи молитвата ми животворна струя, която да разчупи  скудостта на моето Аз и да може да продължи съществуванието ми.
Чрез Твоето Господство да мога да Те споменувам и да Те славословя във всеки свят от Твоите светове.
Амин.",59,false,0
49,Молитва за болни,"Господи на Обичта и Любовта, Боже на живота и здравето, ние, Твоите чада, събрани днес в името на Любовта, идем да Ти благодарим за великата Твоя милост към нас.
Великий Господи, ние се обръщаме към Теб да изпратиш Твоята милост за нашия брат (сестра) ........., който (която) от много време вече страда от тежко боледуване. Господи, молим Ти се, излей чрез нас, Твоите слуги, благостта Си за излекуване на него (нея) и изпрати, молим Ти се, Твоите небесни служители да му (ѝ) донесат подкрепа, здраве, обнова в живота, който Ти съхраняваш за Твоите избрани.
Великий Господи, нека още сега този наш брат (сестра) приеме Твоята велика милост и да се почувства здрав и жизнерадостен.
Господи, благодарим Ти, че си ни послушал. Ние с радост приемаме мъчнотиите в живота и с радост ще изпълним Твоята блага Воля.
Амин.",59,false,0
50,Духът на Истината,"Вдигнете ръцете си нагоре, отворете длани. Концентрирайте мисълта си, да почне да действува Духът на Истината, тогава ще произнесете следното:
1. Да подчини Бог всяко нисше действие в нас на Духа на Истината.
2. Да се възцари Любовта, Мъдростта и Истината на Бога във всичката своя пълнота в нашите души.
3. Ние отваряме сърцата си за Господа, Който е сега между нас. Да се прослави Неговото Име.
Амин.",60,false,0
51,МОЛИТВА НА ДАНАИЛА,"И откри се тайната Данаилу чрез видение през нощта. Тогава благослови Данаил Бога Небеснаго, и говори Данаил, и рече:
„Да е благословено Името Божие от века и до века, защото Мъдростта и Силата са Негови.
И Той променява времената и порите. Сваля царе и поставя царе. Дава мъдрост на мъдрите и знание на разумните.
Той открива дълбоките и скритите. Познава онова, което е в тъмнината, и виделината обитава в Него.
Тебе, Боже на отците ми, благодаря, и Тебе славословя, Който си ми дал мъдрост и сила.
И сега си ми направил познато онова, което попросихме от Тебе.“
Амин.",61,false,0
52,"МОЛИТВА
НА ВСЕЛЕННАТА МИЛОСТ","Господи на Вселенната Милост, Ти, Който си направил человека на Земята и си вложил Духа Си в него, за да го издигнеш до Себе Си, молим Ти се, послушай молбата ни сега, спомни си за заминалия/ата в другия свят брат (сестра)......., спомни си за всички наши заминали братя, сестри, майки, бащи, синове, дъщери, близки и далечни роднини по плът и за всички добри человеци и ги благослови с Великото Си Благословение.
Създай радост на тези души и вдъхни им надежда, че скоро ще ги изпратиш на Земята да продължат своята еволюция при пълно опомване, за да довършат делото на Твоето спасение.
Господи, ние се радваме, че си ни дал възможността да ходатайстваме пред Теб за заминалите ни близки, и увереността, че молбата ни ще бъде чута от Тебе и те ще се наслаждават от радост, която отдавна очакват.
Благословен си Ти, Господи, благо­словено е Името Ти сега и през всичките векове.
Амин.",62,false,0
53,МОЛИТВА ЗА ЗАМИНАЛИ I,"Упокой, Господи, душата на зами­на­лия/ата брат (сестра)........, когото (която) си взел горе поради Волята Си. Настани го (я) в светли места на Твоите селения. Надари го (я) с Твоите духовни добродетели. Да се повдигне, да се съвземе, да види Твоята слава и величие. Да се зарадва душата му (ѝ) на Твоята Благост и Любов. Вечен мир и вечна светлина да царят в душата му (ѝ).
Амин.  ",63,false,0
54,"МОЛИТВА ЗА ЗАМИНАЛИ
II","Господи, дай светлина и мир на любимия/ата ни брат (сестра) ..................
Прав направи пътя му(ѝ), като го (я) водиш към Тебе. Залей този му (ѝ) път със светлина, изпрати му (ѝ) души, които да го (я) упътват, поучават и помагат по пътя, който го (я) води към Тебе.
Господи, приеми ................... в Твоето Лоно. Обгърни го (я)  с необятната Твоя Любов и го (я) води в светлината на Твоята Мъдрост.
Господи, благослови ................ и нека той (тя) расте от любов към любов, от светлина към светлина, от благодат към благодат и от свобода към свобода.
Господи, благослови ..........................
Мир на душата му (ѝ) и вечна светлина по пътя му (ѝ).
Амин.",64,false,0
55,"МОЛИТВА 
ЗА ЗАМИНАЛИТЕ В ОТВЪДНИЯ СВЯТ","Господи, спомени Твоите заминали .............., които си взел горе по Твоята Воля. Настани ги в най-светлите места на Небето, надари ги с Твоите духовни добродетели, да се повдигнат, да видят Твоята Слава и Величие, да се възрадват душите им на Твоята Благост и Любов.

Вечен покой им дари, Господи, и вечна светлина да свети в душите им!
(три пъти)
Амин.",65,false,0
